---
title: Informacje
slug: informacje
slug_lng: info
image: /media/bgdog.jpg
---
**ZAWODY**

Rozpiska czasowa zostanie opublikowana na stronie w późniejszym terminie.
Opublikowana rozpiska czasowa jest jedynie orientacyjna – jeśli dany bieg zakończy
się wcześniej niż planowano, natychmiast rozpoczniemy budowę kolejnego toru, a
zapoznania z torem i biegi rozpoczną się jak najszybciej – dlatego prosimy o
czujność, sprawdzanie tego, co się dzieje, tak żeby nie przegapić zapoznań lub
swoich biegów.
Listy startowe zostaną opublikowane na stronie kilka dni przed zawodami – prosimy
o wcześniejszą informację, jeśli ktoś wie, że nie będzie mógł przyjechać.
Suki w cieczce startują w normalnej kolejności, każdy z ringów jest wyposażony w
dywanik do startu. Prosimy o poinformowanie stewarda, jeśli potrzebujecie z niego
skorzystać. Prosimy o odpowiedzialne zachowanie i trzymanie suk w cieczce z dala
od innych psów w miarę możliwości.
Przez wszystkie trzy dni na ringu 1 będą się odbywały biegi dla kategorii XS, S i M,
na ringu 2 dla kategorii In/ L.
Przy każdym z ringów będzie się znajdował steward. Prosimy o zgłaszanie się do
niego co najmniej na 4-5 psów przed swoimi biegiem w celu potwierdzenia kolejności
startów. Osoby startujące z więcej niż jednym psem i potrzebujące zmiany w
kolejności biegów prosimy o zwracanie się z tym wyłącznie do stewardów (nie
pracowników biura), którzy będą wprowadzali takie zmiany w razie potrzeby.
Wyniki będą wyświetlane na monitorach obok ringów – prosimy śledzić wyniki,
ponieważ rozdania nagród będą się odbywały bezpośrednio po zakończeniu danego
biegu – zwycięzców prosimy o gotowość do stawienia się na podium.


**WYMAGANE DOKUMENTY**

Przez zawodami będzie przeprowadzona rejestracja, podczas której będą
sprawdzane paszporty i chipy psów. Zawodnicy zobowiązani są przedstawić
świadectwo ważnego szczepienia przeciwko wściekliźnie, w przeciwnym wypadku
nie zostaną dopuszczeni do startu.
Nie będziemy zbierać książeczek startowych, jeśli jednak ktoś będzie chciał mieć
wpisany wynik w książeczkę, prosimy o zgłoszenie się do sekretariatu podczas
którejś z przerw w biegach.

**HALA**

Hala będzie zamykana na noc, można więc tam zostawić swoje rzeczy.
Na hali znajdują się niewielkie trybuny, można jednak wnieść swoje krzesełka, jeśli
ktoś woli.

W hali znajdują się trzy szatnie, gdzie można trzymać psy – jednak ilość miejsca jest
ograniczona, nie rezerwujemy też miejsc. Prosimy o koleżeńską postawę i dzielenie
się dostępną przestrzenią.
Prosimy o zachowanie czystości w hali – nawierzchnia to doskonałej jakości,
profesjonalna sztuczna trawa do piłki nożnej – prosimy o pozostawienie jej w równie
dobrym stanie, jak ten w jakim ją zastaniecie (prosimy o zbieranie wełny z owczych
szarpaków, jak również wszelkich innych odpadków i śmieci).
W hali będzie możliwość zakupu ciepłych, domowych posiłków, jak również gorących
i zimnych napojów.
Będą również stoiska sponsorów zawodów, tak więc przygotujcie się na zakupy.