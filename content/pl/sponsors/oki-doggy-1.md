---
title: Oki-Doggy
slug: Oki-Doggy
logo: /media/logos-bez-tla-na-farbie.png
facebook: https://www.facebook.com/OkiDoggyManufakturaPsichRzeczy
instagram: https://www.instagram.com/manufaktura.okidoggy
website_url: " manufaktura.okidoggy@gmail.com"
---


O szarpakach Oki-Doggy:

Szarpaki szyte są li tylko z naturalnego futra. Owczego, króliczego, koziego, sporadycznie lisiego. Aktualnie szyję 4 kolekcje tzw. gotowców , w które wchodzi po kilka rodzajów szarpaków.

PureSheep - SportOwce - ColorfulRebel - OldDenim

PureSheep - Do tej kolekcji garbarnia zaopatrująca mnie nie barwi, ani nie perfumuje skór. Używam w niej też do produkcji niektórych szarpaków, skór częściowo wyprawionych ( na specjalne życzenie dla psów słabo przeciągających się), które wymagają specjalnego rodzaju konserwacji, opis jak to robić znajdziecie na metce dołączonej do produktu. W tej kolekcji znajdują się też szarpaki wykonane ze skór garbowanych ekologicznie, roślinnymi garbnikami.

FulcolorRebel to szarpaki z farbowanych futer. Oprócz tradycyjnych szarpaków z amortyzacją i bez, znajdziecie tu piłki na rączkach wypełnione kolorowymi futrami, oraz limitowane edycje szarpaków na taśmach w sezonowe wzory.

SportOwce z kolei, to szarpaki na najmocniejszej amortyzacji, przeszywane dodatkowo, posiadające specjalne wzmocnienia w różnych miejscach. W tej kolekcji znajdują się również szarpaki treningowe specjalnego przeznaczenia, takie jak szarpaki z piłkami tenisowymi czy gąsienice, lub trusie.

OldDenim to zabawki wypełnione owczym runem. W kolekcji znajdują się szyte już przeze mnie długo, i bardzo lubiane przez psy Łososie, ale również Kostki, Rozgwiazdy, Ogończyki i inne cosie do przeciągania się i aportowania.

\- Wszystkie szarpaki są szyte z najwyższą starannością.

\- Zaprojektowane są z myślą o wspólnej zabawie z psem. Nie nadają się do autozabawy - żucia, rozszarpywania, czy zjadania, dlatego nie należy zostawiać ich sam na sam z psem. Po zabawie należy zabawkę trzymać w miejscu niedostępnym dla psa.

\- Owcze runo w poszczególnych egzemplarzach szarpaków różni się od siebie, nawet jeśli jest częścią tej samej skóry. Dlatego szarpaki nigdy nie są identyczne, tak jak ma to miejsce w przypadku sztucznych futer. Podobnie ma się sprawa z futrami króliczymi czy kozimi.

Konserwacja i użytkowanie:

Szarpaków z owczym, króliczym czy kozim futrem nie należy prać, szczególnie w pralkach automatycznych.

Przy lekkim zabrudzeniu najlepiej szarpak wysuszyć po zabawie, a następnie rozczesać.

Przy większym zabrudzeniu można go przeprać ręcznie w ciepłej wodzie z dodatkiem bezzapachowego szamponu dla psów, po czym starannie go wypłukać i wysuszyć (poza szarpakami z piklówki, których nie należy moczyć). Zwiększa to twardość skóry, ale nie wpływa znacząco na trwałość szarpaka. Na koniec wyczesać.

Wysnuwanie się włosów podczas użytkowania jest naturalne i zależne od egzemplarza.

ISTNIEJE MOŻLIWOŚĆ PERSONALIZOWANIA SZARPAKÓW POD WASZE POTRZEBY, A TAKŻE WYKONANIA UNIKATOWEGO WZORU WG. WASZYCH WSKAZÓWEK.

Nie mam w tym momencie sklepu internetowego. Sklep jest w totalnej przebudowie, nowy operator, nowy dizajn, itd...i chwilę to jeszcze niestety potrwa.

WSZYSTKIE ZAMÓWENIA INDYWIDUALNE PRZYJMUJĘ PRZEZ Messengera i Instagrama.